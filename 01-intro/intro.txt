1. Contesto
Cosa sono i linguaggi di programmazione?
In letteratura i liguaggi di programmazione si dividono in 2 categorie: alto livello e basso livello.
Alto livello quando il linguaggio è facilmente comprensibile agli esseri umani e caratterizzato da una significativa astrazione dai dettagli del funzionamento di un calcolatore
e dalle caratteristiche del linguaggio macchina(ad. es non mi preoccupo di scrivere il codice che sposta il contenuto di una cella di memoria).
Questo invece è un linguaggio di basso livello e permette al sistema operativo di eseguire comandi sull'hardware della macchina.
Il linguaggio macchina dipende dall'architettura hardware del computer. Varia a seconda del processore(CPU). Pertanto, non esiste un unico linguaggio macchina.
Un programma scritto in linguaggio macchina per un'architettura, non funziona in un'altra architettura.

Cos'è il C++?
Il C++ è un linguaggio di programmazione progettato ed implementato(nel 1986) da Bjarne Stroustrup(https://www.stroustrup.com/).
In particolare è un linguaggio di programmazione(alto livello) è un'insieme di caratteri e di simboli, che permettono,
attraverso le regole di scrittura proprie del linguaggio, di scrivere delle istruzioni direttamente e facilmente comprensibili agli esseri umani,
ma che possono essere tradotte da un compilatore, in linguaggio macchina(basso livello), ed essere comprensibili direttamente al sistema operativo 
installato sulla macchina il quale si occuperà di eseguirle fisicamente sull'hardware.
 
Il sistema operativo è il software che agisce direttamente sui componenti HW. Il sistema operativo virtualizza le caratteristiche dell'Hardware offrendo
una macchina astratta più semplice da usare di quella fisicamente disponibile. La parte che comunica con l'hardware è detta nucleo o
kernel che fondamentalmente gestisce i processi che sono contemporaneamente attivi, attua lo scheduling dei processi per l’accesso alla CPU 
 (definisce quale processo è da eseguire in ogni istante)e gestisce il contesto di esecuzione dei vari processi.
Un S.O. gestisce una qualsiasi elaborazione come un'insieme di unità di elaborazioni parziali dette processi, ovvero 
la minima unità di lavoro che il S.O. predispone per l'esecuzione e che possa individualmente richiedere l’uso della CPU.


Per progettazione "top-down" si intende un approccio alla soluzione di un problema usando
strumenti informatici, basato essenzialmente sulla decomposizione di un problema generale in un
certo numero di sottoproblemi correlati e logicamente distinti, ognuno dei quali è, per le sue
"dimensioni" più ridotte, più semplice da risolvere (nel senso di determinare un algoritmo risolutivo) del
problema generale. Il procedimento può essere iterato più volte, decomponendo ulteriormente i
sottoproblemi, in un procedimento che quindi procede per raffinamenti successivi, finchè non si arriva
a un livello di dettaglio sufficiente da rendere agevole la definizione dei vari algoritmi e la loro
traduzione in un linguaggio di programmazione